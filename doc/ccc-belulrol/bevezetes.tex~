

\section{Bevezetés}


A Clipper praktikus, egyszerű, általános célokra is használható eszköz volt. 
Nem véletlen a rendkívüli népszerűség, amire a maga idejében szert tett. 
A DOS-szal együtt azonban a Clipper is kihalt, és az utána keletkezett űr 
betöltetlen maradt. A Clipper utódok, mint a Clip, FlagShip, Harbour nem 
terjedtek el széles körben, nem is igazán tetszenek, mint ahogy az új nyelvek 
sem az igaziak. A Jáva tudálékos, a Python túlságosan script nyelv\ldots

A CCC-t a banki programjainkkal párhuzamosan saját célra fejlesztettük,
azzal az elgondolással, hogy a DOS korszak után a programokat ezzel fogjuk 
életben tartani.
Volt idő, amikor egyszerre DOS-on, Windowson és UNIX-(ok)on is 
futottunk. Minden platformra ugyanabból a forrásból fordítottunk,
DOS-on Clipperrel, máshol CCC-vel. Ugyanabból a forrásból,
ez nem egy verziókezelő rendszerből elővett különféle változatokat jelent, 
hanem ténylegesen ugyanazokat a forrásfájlokat.

A CCC nem tud akármilyen Clipper kódot lefordítani. A programjainkat 
eleve egy szűkített Clipperre írtuk. A legfontosabb szűkítés, 
hogy a CCC-nek (mint nyelvnek) nem része az adatbáziskezelés. 
Mindenesetre a Clipper és a CCC közös része elég volt egy komplex 
banki számlavezető rendszer elkészítéséhez.
Amúgy a nyelv alkalmas akármilyen adatbáziskelő szoftver 
(manapság leginkább SQL interfész) megírására. 


Persze a régi Clipper ma már semmire sem volna elég.
Az idők során az eredeti Clipperen túllépő fejlesztések kerültek a CCC-be: 
objektumok,
kivételkezelés,
névterek, 
Unicode támogatás, SSL interfész, effélék.
A nyelv fejlődésének fő állomásai:
\begin{itemize}
\item 1996 -- Már működik az CCC1. 
\item 1999 -- A BB-ben éles számlavezetést alapozunk rá Windows NT-n.
\item 2002 -- Belekerül a többszál támogatás (CCC2=CCC1+multithreading).
\item 2004 -- 64-bit támogatás.
\item 2006 -- Unicode/UTF-8 támogatás (CCC3=CCC2+Unicode).
\end{itemize}
Ezekkel a kiegészítésekkel a CCC-t elég modernnek és jónak tartjuk ahhoz, 
hogy az új projektjeinkhez se keressünk más nyelvet.

A jelen dokumentáció a CCC3-mal foglalkozik.
A dokumentációt olyan programozóknak szánom, akikkel lehet beszélgetni
egy program működéséről, nem kezdőknek. A dokumentum nem ,,egyenszilárd''.
Lesz benne Hello World, de nem írok a for ciklusról.
Elsősorban a CCC új, Clipperből nem ismert részeire fokuszálunk.

A CCC az LGPL licenc feltételei mellett bárki számára letölthető és ingyenesen
használható.




