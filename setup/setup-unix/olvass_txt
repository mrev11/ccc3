CCC setup
=========

A CCC fordításhoz (részben) CCC-ben írt eszközök szükségesek, 
ezek azonban nem állnak rendelkezésre, amikor először csinálunk 
CCC futtatórendszert.  A setup-unix directoryban olyan források vannak, 
amik a standard CCC fordítás közben (prg->ppo->cpp->obj->exe) jöttek 
létre, és alkalmasak az induláshoz szükséges programok előállítására 
pusztán egy C fordítóval. A kérdéses programok:

    build.exe
    prg2ppo.exe
    ppo2cpp.exe
    removecr.exe

Általában a CCC javító kiadásaihoz nincs szükség új setup készletre.
Így viszont a setup során forduló programok nem mindig a legfrissebbek, 
ezért csak a CCC fordítás beindításához használjuk őket. A teljes
rendszer fordítása közben elkészül a programok aktuális, teljes 
funkcionalitású változata, és ezek felülírják az induláshoz használt 
példányokat. A későbbiekben mindig az új programokat kell használni, 
azaz nem szabad a setup-beli fordítást megismételni. A CCC felélesztése 
után legjobb a setup-unix directoryt törölni.

