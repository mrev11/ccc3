
\section{Postgres adatbázis készítése}


\subsubsection*{Postgres változatok}

A 7.4.x változatban megszűnt a szerver oldali autocommit. 
Korábban a \verb!set autocommit off! utasítás hatására egy 
commit/rollback után automatikusan indult a következő tranzakció,
ami megint csak a következő commit/rollback-ig tartott. 
Ehelyett az interfész minden commit/rollback után
küld a szervernek egy \verb!begin transaction! utasítást.
A 8.0.8 változat körül megjelentek a \verb!savepoint!-ok.
A 8.1.4-ben megjelent a kétfázisú commit (2PC) és az osztott
rekordzár (\verb!select ... for share!).

\subsubsection*{Új adatbázis cluster készítése}

Adatbázis clusternek nevezzük az adatbázisok egy olyan
halmazát, amik ugyanabban a PGDATA könyvtárban vannak, 
és ugyanaz a Postmaster folyamat kezeli őket.
Csinálunk egy üres directoryt:
\begin{verbatim}
    mkdir pgdata
\end{verbatim}


Ebben végrehajtjuk:
\begin{verbatim}
    initdb --no-locale -D `pwd` 
\end{verbatim}

\subsubsection*{Indító/leállító scriptek}

Létrehozzuk pgdata-ban az alábbi scripteket. 
A \verb!pg-start! script indítja az adatbázist:
\begin{verbatim}
    #!/bin/bash
    pg_ctl start  -D `pwd`  -l PG_LOG
\end{verbatim}

A \verb!pg-stop! script leállítja az adatbázist:
\begin{verbatim}
    #!/bin/bash
    pg_ctl stop  -D `pwd`  -l PG_LOG
\end{verbatim}


\subsubsection*{Új adatbázis készítése}

Elindítjuk a Postgres-t (az előbbi indítóscripttel),
utána elindítjuk psql-t.
\begin{verbatim}
    psql template1
\end{verbatim}

A psql-ben végrehajtjuk:
\begin{verbatim}
    create database vermes;
\end{verbatim}

Ezzel a saját home-omban csináltam egy privát
adatbázis clustert (adatbázisok olyan halmazát,
amit ugyanaz a Postmaster kezel), ebben a clusterben
jelenleg egy adatbázis van (vermes), amibe azonosítás
nélkül (mint lokális UNIX user) bármikor beléphetek,
és amiben bármit csinálhatok.

\subsubsection*{Konto schema}

Mivel a jelen demó minden adatbázisobjektumot
a konto schema-ban hoz létre, legjobb ezt a schema-t mindjárt
megcsinálni. A psql-ben végrehajtjuk:
\begin{verbatim}
    create schema konto;
\end{verbatim}

Ezután a Postgres adatbázis alkalmas a demó programok kiszolgálására.


